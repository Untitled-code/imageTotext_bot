МІНІСТЕРСТВО MINISTRY
ЗАКОРДОННИХ СПРАВ OF FOREIGN AFFAIRS

УКРАЇНИ OF UKRAINE
Михайлівська площа, І Тел.: (044) 238 17 48; факс: (044) 238 1 Mykhailivska Square
м. Київ, 01018, Україна . 18 88 Kyiv, 01018, Ukraine

E-mail: zsmfa@mfa.gov.ua
Web: http://www.mfa.gov.ua
Код ЄДРПОУ 00026620
а
(4 липня 2020 р. № 650//3-03- (348 Оганову Олегу Ігоревичу
54017, м. Миколаїв,
вул. Артилерійська, 19, оф. 510
oganov.oleg@gmail.com
Щодо надання інформації
Шановний Олегу Ігоревичу,

Міністерство закордонних справ, у межах компетенції, розглянуло Ваше
звернення, яке надійшло на адресу Міністерства 8 липня 2020 року, щодо надання
інформації відповідно до Закону України «Про доступ до публічної інформації»
стосовно відносин України з Сирією, зокрема у сфері торгівлі, а також дотримання
санкційних режимів, запроваджених стосовно Сирії, та повідомляє про таке.

Позиція сирійського керівництва щодо подій в Україні, зокрема,
направлення 6 березня 2014 року Президентом Сирії Президенту Росії телеграми
«солідарності» стосовно «Його зусиль, спрямованих на відновлення безпеки }
стабільності у дружній Україні», голосування Сирії проти Резолюції ГА ООН про
підтримку територіальної цілісності України від 27 березня 2014 року, а також
заяви Б.Асада російським ЗМІ від 27 березня 2015 року (сирійський Президент
називає Україну «маріонетковою державою») та від 15 вересня 2015 року
(Революцію Гідності названо «переворотом»), вплинула на пониження рівня
українсько-сирійських відносин.

Подальшому замороженню двосторонніх стосунків сприяли постійні
голосування Сирії проти резолюцій ГА ООН щодо прав людини на тимчасово
окупованій Російською Федерацією території Автономної Республіки Крим (ТОТ
АРК) та м.Севастополь, а також інших рішень, що засуджують агресивну політику
РФ по відношенню до України.

Негативного впливу на українсько-сирійські відносини також завдали дії
сирійської сторони, що розцінюються як порушення державного суверенітету
України, її територіальної цілісності та втручання у її внутрішні справи, зокрема:
контакти та спроби налагодити співпрацю з незаконною російською окупаційною
адміністрацією на ТОТ АРК та м.Севастополь, а також з «органами влади» так
званої ДНР та ЛНР, порушення сирійськими офіційними представниками Порядку
вїзду на тимчасово окуповану територію України та виїзду з неї (затверджено
Постановою КМУ від 4 червня 2015 р. Хо 367) та Порядку вїзду осіб, переміщення
товарів на тимчасово окуповані території у Донецькій та Луганській областях i
виїзду осіб, переміщення товарів з таких територій (затверджено Постановою КМУ
від 17 липня 2019 р, Хо 815), заходження суден під прапором Сирії до закритих
портів ТОТ АРК. У порядку реагування на вказані дії МЗС, у межах компетенції,
офіційно висловлювало МЗС Сирії протести та застереження.

У звязку з напруженою безпековою ситуацією, співробітники Посольства
України в Сирії у 2016 році були переведені до м.Бейрут (Ліван), а з 2017 року
Сирія увійшла до зони відповідальності Посольства України в Лівані. До лютого
2019 року в Сирії на постійній основі перебував лише аташе з питань оборони. У
звязку з позицією МЗС Сирії щодо позбавлення акредитації дипломатичних
співробітників, які постійно не перебувають в Сирії, наразі немає українських
дипломатів, акредитованих сирійською стороною.

Консульський захист громадян України в Сирії забезпечують два
консульські співробітники Посольства України в Лівані, які на періодичній основі
здійснюють виїзні консульські обслуговування в Дамаску.

Позиція України щодо сирійського конфлікту грунтується на повазі до
територіальної цілісності та суверенітету Сирії, протидії тероризму, підтримці
зусиль ООН та інших міжнародних організацій, спрямованих на стратегічну
деескалацію насильства відповідно до Женевського комюніке 30.06.2012 р. та
Резолюції РБ ООН 2254 (2015).

При виробленні підходів щодо Сирії Україна враховує позиції країн-
партнерів. Також, у контексті зобовязання щодо забезпечення конвергенції
зовнішніх політик нашої держави та ЄС (згідно зі Статтею 4 Угоди про асоціацію
між Україною та ЄС), Україна приєдналася до політичної заяви щодо Рішення Ради
ЄС від 28 травня 2020 року стосовно актуалізації обмежувальних заходів (санкцій)
ЄС по відношенню до Сирії, які зафіксовані у Рішенні Ради ЄС 2013/255/СЕЗР від
31 травня 2013 року.

Згаданий у Рішенні Ради ЄС 2013/255/СЕЗР пакет санкцій передбачає
ембарго на постачання зброї до Сирії, забороняє певні види економічної діяльності,
зокрема, здійснення інфраструктурних проєктів, а також торгівлю нафтою та
нафтопродуктами. Відповідно до зазначеного рішення, Євросоюз застосовує також
індивідуальні санкції проти низки осіб, починаючи з президента країни Б.Асада та
його уряду (заборона на подорожі та заморожування фінансових активів).

У санкційному переліку ЄС, до якого входять 273 фізичні та 70 юридичних
осіб, а також підконтрольний уряду Комерційний банк Сирії, згадана у Вашому
запиті російська компанія не значиться. «Стройтрансгаз логістика» також не
перебуває під санкціями ЄС щодо РФ, чинними з 2014 року у звязку з
невиконанням Росією Мінських домовленостей.

При здійсненні міжнародних передач товарів військового призначення та
подвійного використання Україна з враховує, серед іншого, обмеження,
запроваджені ЄС та США, зокрема, ембарго ЄС на постачання обладнання, що
може бути використане для внутрішніх репресій, а також заборону на імпорт
озброєнь і повязаних з ними матеріалів. Водночас, питання постачань до Сирії та
інших «проблемних» країн товарів, що можуть бути використані для створення
зброї масового знищення та засобів їх доставки, є предметом обговорення у рамках
відповідних міжнародних режимів нерозповсюдження та експортного контролю.

Принагідно інформуємо про відсутність запровадженого санкщЙного
режиму Ради Безпеки ООН щодо Сирії.

Водночас, МЗС не має повноважень встановлювати факти порушень
санкцій, запроваджених ЄС та США щодо третіх країн, у т.ч. Сирії, забезпечувати
моніторинг їх ефективності та вживати відповідних заходів реагування у разі їх
недотримання.

Торговельно-економічне співробітництво з Сирією наразі є виключною
ініціативою приватних осіб, а у МЗС України відсутні інструменти для визначення
конкретних фізичних та юридичних осіб, які здійснюють експортно-імпортні
операції з Сирією, а також характеру таких операцій.

Принагідно інформуємо, що, згідно з п.224 додатку 2 до рішення РНБО
України від 19 березня 2019 року «Про застосування, скасування та внесення змін
до персональних спеціальних економічних та інших обмежувальних заходів
(санкцій)», уведеного в дію Указом Президента України від 19.03.2019 року
Хо 82/2019, відповідні санкції запроваджені стосовно АТ «Стройтрансгаз».

3 повагою, и

/
Заступник Міністра 7
закордонних справ України Василь БОДНАР
/
О.Слука, 238-18-75
